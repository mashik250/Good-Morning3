ভাঙলো ঢাবির সাদা দল, বিএনপিপন্থী শিক্ষকদের একাংশের নতুন কমিটি

সাদা দল থেকে বেরিয়ে ঢাকা বিশ্ববিদ্যালয়ের (ঢাবি) বিএনপিপন্থী শিক্ষকদের নতুন সংগঠনের আত্মপ্রকাশ ঘটেছে। আজ সোমবার (৩০ ডিসেম্বর) বিশ্ববিদ্যালয়ের ক্লাব মিটিং রুমে আয়োজিত জরুরি এক সংবাদ সম্মেলনে এই কমিটির ঘোষণা দেওয়া হয়েছে।

কমিটিতে পদার্থবিজ্ঞান বিভাগের অধ্যাপক ড. আমিনুল ইসলাম তালুকদারকে আহ্বায়ক এবং উদ্ভিদবিজ্ঞান বিভাগের অধ্যাপক ড. মোহাম্মাদ আলমুজাদ্দেদী আলফেছানী এবং তথ্যবিজ্ঞান ও গ্রন্থাগার ব্যবস্থাপনা বিভাগের অধ্যাপক ড. মেজবাহ উল ইসলামকে যুগ্ম আহ্বায়ক করা হয়েছে।

এর আগে সন্ধ্যায় মার্কেটিং বিভাগের অধ্যাপক ড. মোর্শেদ হাসান খানকে আহ্বায়ক এবং রসায়ন বিভাগের অধ্যাপক ড. আবদুস সালাম ও ফারসি ভাষা ও সাহিত্য বিভাগের অধ্যাপক ড. মো. আবুল কালামকে যুগ্ম আহ্বায়ক (উত্তর ও দক্ষিণ) করে দলটির একটি অংশ কমিটি গঠন করে।
