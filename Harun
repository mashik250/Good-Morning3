বর্তমান প্রক্টর সাইফুদ্দিন আহমেদ দায়িত্ব নেওয়ার পর পর হারুন ইউসুফ নামের এই ভদ্রলোক অফিস সহকারী হিসেবে পুষ্টিবিজ্ঞান ইন্সটিটিউট থেকে প্রক্টর অফিসে যোগ দেয়। যোগ দেওয়ার পর থেকে এমন কোনো কর্মকর্তা-কর্মচারী নাই যাকে সে ধমকের উপরে রাখে নাই। অন্তত এক ডজন প্রক্টর অফিস সংশ্লিষ্ট ব্যক্তি আমাকে তার বিরুদ্ধে নানান অভিযোগের কথা বলেন। নিয়োগ বানিজ্য থেকে শুরু করে আরো অপকর্মের ব্যাপারে অভিযোগ করেন তারা। সবচেয়ে ভয়ঙ্কর তথ্য হলো, প্রক্টর নাকি তার কথায় 'উঠে-বসে'।

গতকাল হাসিনার ঘৃণাস্তম্ভ মুছে ফেলার দায় আজকে জরুরী বিজ্ঞপ্তি দিয়ে প্রক্টরিয়াল টিমের উপর দিয়েছে প্রক্টর। এই বিজ্ঞপ্তির পর প্রক্টরিয়াল মোবাইল টিমের অভ্যন্তরে ক্ষোভ দানা বাঁধছে। কিন্তু তারা অভিযোগ করেন, এই গ্রাফিতি মুছে ফেলার বুদ্ধি দিয়েছে এই হারুন।

উল্লেখ্য, একজন সাদা দলের সিনিয়র শিক্ষক নাকি জনাব হারুনকে পুষ্টিবিজ্ঞান থেকে প্রক্টর অফিসে আসতে সহায়তা করেছে। জনাব হারুন বিএনপির স্থানীয় নেতা। এটাই নাকি তার শক্তি। 

- তাওসিফুল ইসলাম 
(ঢাবি শিক্ষার্থী ও সাংবাদিক, দ্য ডেইলি অবজার্ভার)
